Братина : Авалски торањ ће постати најважнији информациони центар на Балкану
Друштво
Министар информисања и телекомуникација у Влади Србије Борис Братина изјавио је данас поводом обележавања 15 година од обнављања Авалског торња да очекује да ће тај торањ постати најважнији информациони и телекомуникациони центар на Балкану .
Братина је за Тан ‌ југ рекао да је важно то што је Авалски торањ обновљен јер ће у будућности имати велики значај .
" Ја видим да се овде развија савремена технологија која је заправо врхунска технологија каква је у свету , будући да сам разговарао са директором и објаснио шта се све овде ради .
То ће бити место где ће се све скупљати што има од радио и ТВ зрачења " , рекао је он .
Према његовим речима , 15. годишница обнове је јубилеј који је важно обележити јер је Авалски торањ један од првих торњева који је икада срушен .
" Ово је и историјско место и овде постоји пуно историје испод нас , а постоји чудесни торањ који два милиона Срба снабдева емисионим сигналом .
Дакле , ову годишњицу обнове је вредело обележити , јер торањ је вероватно био један од првих торања који је икада рушен , као и када је у питању РТС .
То је било право онемогућавање да се чујемо и видимо у свету " , нагласио је Братина .
Авалски торањ је срушен 29. априла 1999. у НАТО бомбардовању СР Југославије , а након обнављања поново је отворен у априлу 2010. године , преноси Танјуг .
