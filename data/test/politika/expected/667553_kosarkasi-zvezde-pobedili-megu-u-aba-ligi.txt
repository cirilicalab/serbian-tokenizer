Кошаркаши Звезде победили Мегу у АБА лиги
Кошарка
Кошаркаши Црвене звезде победили су вечерас у Београдској арени екипу Меге са 81 : 72 ( 33 : 18 , 16 : 18 , 17 : 13 , 15 : 23 ) , у утакмици 23. кола АБА лиге .
Дабл - дабл учинак у победи Звезде остварио је Филип Петрушев са 17 поена и 12 скокова , Ајзеа Кенан је постигао 12 поена , док су по 11 поена уписали Јаго дос Сантос ( пет асистенција ) и Немања Недовић ( четири асистенције ) .
У екипи Меге најефикаснији је био Стефан Миљеновић са 15 поена , Андрија Јелавић је забележио дабл - дабл са 14 поена и 10 скокова , а по 13 поена су додали Богољуб Марковић ( шест скокова ) и Михаило Петровић ( по шест скокова и асистенција ) .
Звезда је од почетка контролисала утакмицу и лако дошла до 18. тријумфа у АБА лиги , чиме је прекинула низ од три узастопна пораза у свим такмичењима .
Црвено - бели се налазе на трећем месту АБА лиге са скором 18 / 5 , док је Мега девета са 11 победа и 12 пораза .
У наредном колу Звезда гостује Борцу у Чачку , а Мега дочекује Цедевита Олимпију .