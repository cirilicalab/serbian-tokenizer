НБА: Кошаркаши Чикага убедљиво победили ЛА Лејкерсе, Њујорк савладао Вашингтон



Кошарка

Најефикаснији у победничком тиму био је Коби Вајт са 36 поена, Матас Бузелис је додао 31 поен, док је Џош Гиди забележио трипл-дабл учинак са 15 поена, 17 асистенција и 12 скокова.
У екипи из Лос Анђелеса најбољи је био словеначки кошаркаш Лука Дончић са 34 поена, осам ухваћених лопти и шест асистенција. Остин Ривс је постигао 25 поена, а Леброн Џејмс је убацио 17.
Кошаркаши Њујорка савладали су на свом терену Вашингтон 122:103. Код домаћих, најбољи је Карл-Ентони Таунс са 31 поеном и 11 скокова, док је Микал Бриџис додао 27 поена.
У тиму из Вашингтона, најефикаснији је био Џордан Пул са 25 поена, док је некадашњи кошаркаш Партизана Тристан Вукчевић за четири минута у игри забележио четири поена и једну асистенцију.
Кошаркаши Индијане савладали су на свом терену Бруклин 108:103, док је Атланта надиграла Голден Стејт 124:115. Милвоки је у гостима савладао Сакраменто 114:108.
