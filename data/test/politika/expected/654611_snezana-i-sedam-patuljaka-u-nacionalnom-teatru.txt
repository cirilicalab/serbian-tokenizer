„ Снежана и седам патуљака “ у националном театру
Борка Голубовић - Требјешанин
Култура
Била једном једна краљица која је пожелела да има дете бело као снег , усне црвене као крв и косу црну као ноћ .
Жеља јој се испунила , и родила се Снежана .
Нажалост , убрзо након тога краљица се разболела и умрла , а краљ се оженио другом женом , гордом и охолом ... .
Опера за децу „ Снежана и седам патуљака “ аутора Драгана Каролић у извођењу оперског студија „ Борислав Поповић “ наћи ће се поново пред знатижељном публиком у суботу , 25. јануара од 12 сати на сцени „ Раша Плаовић “ Народног позоришта у Београду .
Наредни сусрет са поклоницима овог жанра је у суботу , 1. фебруара од 13 сати у истом сценском простору националног театра .
Диригент је Стефан Зекић , а редитељ Ана Григоровић .
Сценографију је радила Дуња Костић , костимограф је Катарина Грчић Николић , а кореограф Тамара Антонијевић Спасић
У премијерној јануарској обнови наступају : Невена Ђоковић / Милица Дамјанац , Јана Цветковић , Милена Ђорђевић , Стефан Живановић , Лука Јозић , Миљана Радиновић , Милица Дамјанац / Невена Ђоковић , Искра Сретовић , Сара Ристић , Невена Милошевић , Анастасија Станковић , Вера Зечевић , Страхиња Тричковић .
Представа траје 45 минута .
Костим и декор израђени су у радионицама Народног позоришта у Београду
Композитор Драгана Каролић рођен у Београду где је учио флауту , клавир и певање .
Веома рано посветио се музици 17-ог и 18-ог века , па се после студија на Музичкој академији у Београду , усавршавао у Риму , Бечу и Лондону .
До 1991. године био је члан ансамбала хор флаута , „ Ренесанс “ , „ Музика антика “ и „ Барок Консорт “ , а наступао је и као солиста .
Од 1991. године , по пресељењу у Немачку , радио је као соло - флаутиста у Телемановом камерном оркестру из Бланкенбурга , а од 1997. ради као слободни уметник : певач , флаутиста , чембалиста и наставник у музичким школама .
Као солиста или члан наведених ансамбала , одржао је више стотина концерата у Европи , Азији и Америци .
Као композитор претежно је самоук , а његови први озбиљни радови потичу из 1990-тих година .
До данас је створио 30-ак дела у барокном , класичном и модерном стилу : три опере , две симфоније , два концерта , неколико хорских , камерних и солистичких композиција од којих су многе доживеле праизвођења .
Запажени успех имала су дела „ Дивертименто “ за дувачки квартет , Клавирска свита „ Лилипутанци “ , дечја опера „ Снежана и седам патуљака “ , премијерно изведена у Берлину 2004. )
као и „ Хеџофонија “ за флауту и клавир .
Београдска премијера опере „ Снежана и седам патуљака “ изведена је 12. јуна 2022. године .
