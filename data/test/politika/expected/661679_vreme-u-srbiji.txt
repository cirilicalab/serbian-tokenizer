Време у Србији
Друштво
У Србији хладно са слабим до умереним јутарњим мразем , у току дана на северозападу земље претежно сунчано , а у осталим крајевима облачно , повремено са слабим снегом , саопштио је РХМЗ .
Крајем дана очекује се престанак падавина .
Ветар слаб до умерен , северни и северозападни , у Тимочкој Крајини и области Хомоља , а увече и на југу Баната у скретању на источни и југоисточни .
Најнижа температура од -5 до 0 степени , а највиша од -1 до 4 степена .
У Београду умерено до потпуно облачно , хладно и суво .
Ветар слаб до умерен , северни и северозападни .
Најнижа температура око -2 , а највиша око 2 степена .
Када је реч о изгледима времена за седам дана , у уторак на западу и северозападу Србије , јачање јутарњег мраза уз сунчане периоде током дана .
У осталим крајевима умерено до потпуно облачно и већи део дана суво , а краткотрајан снег могућ је тек понегде у Банату , централној и источној Србији , као и у планинским пределима .
У среду и четвртак ујутро умерен до јак мраз , а током дана претежно сунчано са максималним температурама од један до пет .
Од петка мало до умерено облачно , у доњем Подунављу и на југу Баната уз повремено јак југоисточни ветар , а пролазно слабе мешовите падавине краткотрајно су могуће у суботу .
Умерени јутарњи мразеви задржаће се до краја периода , али ће дневне температуре бити у мањем порасту , преноси Спутњик .
