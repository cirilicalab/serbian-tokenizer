Пожари у Србији под апсолутном контролом
Хроника
Помоћник директора за специјалне и посебне јединице полиције Дејан Луковић рекао је данас да су у овом тренутку сви пожари у Србији под апсолутном контролом и да ће истрага показати да ли су неки од њих били подметнути , о чему тренутно , како је рекао , нема сазнања .
" Током јучерашњег и претходног дана било више од 800 пожара , а ангажовано је више 3.300 припадника Сектора за ванредне ситуације , цивилних ватрогасних друштава , полиције , Војске Србије , а укључили су се и грађани , којима се највише захваљујем " , казао је Луковић за Радио - телевизију Војводине .
Одговарајући на питање да ли је неки од пожара подметнут , Луковић је рекао да , за сада , Дирекција полиције нема таквих сазнања , али да ће истрага утврдити , јер се на сваком месту врши увиђај .
" Уколико се утврди , ти људи ће бити процесуирани " , додао је он .
Говорећи о протестима и блокадама у Србији , Луковић је рекао да за те ситиације полиција ангажује максималан број полицаја у односу на безбедносну процену од дана до дана и у складу са тим прави се план где ће и колико полицајаца бити ангажовано .
Додао је да су ангажоване редовне полицијске снаге на целој територији државе , као и интервентне снаге , припадници полицијске бригаде , жандармерије , УКП-а , Саобраћајне полиције и јединице за обезбеђење .
