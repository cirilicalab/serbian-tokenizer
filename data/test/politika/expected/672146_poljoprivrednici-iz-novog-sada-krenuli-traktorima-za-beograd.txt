Пољопривредници из Новог Сада кренули тракторима за Београд
Политика
КАЋ – Неколико десетина пољопривредника из Новог Сада кренуло је тракторима за Београд да би , како кажу , пружили подршку председнику Србије Александру Вучићу и стигли на време на скуп у суботу .
Након што су Срби са Косова и Метохије , али и студенти из Новог Сада кренули пешке на скуп , за њима су се упутили и пољопривредници .
Према речима пољопривредника Мирка Милосавца , пољопривредници пут Београда крећу из љубави према Србији .
" Овде су грађани који подржавају нашег председника и државни апарат који ради поштено и часно .
Сви су до сада износили своја мишљења и ми им не замерамо , али смо у својој души осетили да је време да и ми овим гестом покажемо да има вредних и радних људи који желе да Србија поново почне да ради " , рекао је Милосавац .
Милосавац је додао и да је жеља пољопривредника да Србија стане на ноге и већ од суботе поново покаже зашто је лидер у региону .
На пут ка Београду , трактори су кренули окићени српским заставама , уз пратњу полиције , али и ватромет и бакљаду у Каћу .
Скуп у Београду заказан је за суботу , 12. априла .
