Вучић : Два века Матице српске – хвала патријарху што нас је окупио
Политика онлајн
Србија
Председник Србије Александар Вучић присуствовао је првој седници Почасног одбора поводом организације обележавања великог јубилеја – 200 година од оснивања Матице српске .
Он је истакао да ова најстарија културна и научна институција српског народа већ два века чува и развија национални идентитет , језик , књижевност и културу .
– Захвалан сам патријарху српском Порфирију што нас је окупио .
Матица српска је стуб нашег духовног и културног трајања .
Понасан сам на њен допринос очувању језика и традиције , као и на улогу коју је имала у стварању темеља савремене српске културе – поручио је Вучић .
Он је нагласио да ће држава Србија на достојан начин обележити овај јубилеј , пружајући пуну подршку Почасном одбору и свима који учествују у припреми прославе .
– Овај велики јубилеј има изузетан значај за државу и наш народ .
Наша је обавеза и част да покажемо поштовање према делима и личностима које су обележиле историју Матице српске , али и да младим генерацијама приближимо њен значај за очување и јачање националног идентитета – истакао је председник .
Вучић је изразио захвалност члановима Почасног одбора на преданом раду и додао да је уверен да ће прослава „ Два века Матице српске “ оставити дубок и трајан траг у културној историји Србије .
