Атлетичар Елзан Бибић остао без пласмана у финале Европског првенства



Остали спортови

АПЕЛДОРН - Српски атлетичар Елзан Бибић остао је без пласмана у финале Европског дворанског првенства у трци на 3.000 метара пошто је остварио најслабији резултат од 23 такмичара који су учествовали у полуфиналној трци, преноси Танјуг.
Бронзани са претходног ЕП у Истанбулу је такмичење окончао на 12. месту друге квалификационе групе са 8:01,67 минута, чиме је у укупном пласману квалификација заузео последњу, 23. позицију. Најбољи резултат у квалификацијама остварио је Британац Џорџ Милс резултатом 7:50,87 минута.
