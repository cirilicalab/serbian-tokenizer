Ана Брнабић : Неће бити контрамитинга , нећемо дозволити линч над студентима који желе да уче
Политика
Председница Скупштине Србије Ана Брнабић изјавила је данас да Српска напредна странка ( СНС ) никада није и никада неће правити контрамитинг , како то тврде опозиција и они који блокирају , али је и истакла да држава неће дозволити да се над студентима који желе да уче догоди линч који су најавили блокадери .
Брнабић је , гостујући на ТВ Пинк , истакла да је Видовдан празник који поштују изнад свега и који служи за поруке јединства , међусобног поштовања , заштите нашег народа и српских светиња на Косову и Метохији .
Осврћући се на , како је рекла , срамне лажи опозиције и блокадера да ће СНС правити на Видовдан контрамитинг , она је навела да ће се председник Србије Александар Вучић сутра на РТС-у огласити и одговорити на те бруталне лажи .
" Огласиће се на јавном сервису и одговорити на све бруталне лажи , за такве ствари да икада желимо да искористимо празник какав је Видовдан , који ми поштујемо изнад свега , који нам служи за поруке јединства , међусобног поштовања , заштите нашег народа на Косову и Метохији , заштите наших цркава и манастира " , рекла је Брнабић .
Она је нагласила да никаквог контрамитинга никада није било и подсетила да смо до сада чули небројено пута да ће СНС правити поново контрамитинге .
" Контамитнига неће бити ни овај пут .
Видовдан је за нас празник љубави према нашој земљи и нашем народу , празник заједништва , снажне и победничке Србије " , истакла је Брнабић .
Председница парламента је нагласила да , са друге стране , као представник законодавне власти мора да каже да неће бити дозвољено да неко напада друге људе , студенте , младе који једино што желе да уче , да се образују , да напредују да би сутра што боље помогли својој земљи и свом народу .
Додала је да они тако гледају на Видовдан за разлику од оних који су искористили Видовдан да најаве линч и насиље над студентима који желе да уче и који су их позвали практично да сами изађу из Пионирског парка или ће их , ваљда , они уклонити на који год начин .
Брнабићева је навела да је за студенте који желе да уче Пионирски парк једина слободна територија .
" Већ су их избацили са њихових факултета , из студентских домова , нападају њихове породице и шарају њихове куће , њихове домове .
Померили су се у Пионирски парк да би рекли ' желимо да учимо и желимо да останемо ту док сваки факултет не крене нормално на наставу ' и онда су те барабе и битанге од блокадера искористиле Видовдан да изврше коначни обрачун , физички обрачун , са студентима који само желе да уче и да испуне своје Уставом гарантовано право да остваре право на знање и образовање " , рекла је Брнабић .
Осврћући се на изјаве посланика Милоша Парандиловића током расправе у Скупштини , Брнабић је рекла да је опомена била најмање што је могла да изрекне за све , како је истакла , срамно што се чуло од њега .
" Срамотно је видети да представници бивше власти и даље таргетирају све оне медије , све оне новинаре са чијом се уређивачком политиком не слажу .
Дакле , они потпуно релативизују и легитимизују напад на некога ко им се не свиђа шта каже .
Изговорио је да ' и треба да их линчују и тек ће их линчовати ' " , рекла је Брнабић .
Нагласила је да сви сада треба да се замисле какву политку нуди бивша власт и како би све изгледало ако би се поново некако ње домогли .
Она је као невероватно оценила то што су се од истог посланика могле чути и бруталне увреде на рачун Кине , земље којој Србија доста тога дугује , макар захвалност за поштовање територијалног интегритета , за све инвестиције , за то што нас Кина подржава у међународној арени и то по најтежим питањима .

