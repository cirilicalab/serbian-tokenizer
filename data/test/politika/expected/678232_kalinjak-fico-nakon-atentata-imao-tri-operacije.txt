Калињак : Фицо након атентата имао три операције
Свет
БРАТИСЛАВА – Словачки премијер Роберт Фицо имао је три операције након покушаја атентата на њега атентата 15. маја прошле године , иако су владини званичници известили о само две , изјавио је словачки министар одбране Роберт Калињак .
" Јер би трећа операција изазвала фундаментално незадовољство .
Изузетно смо се плашили реакције , како је могуће да је нешто пошло по злу " , рекао је министар за телевизију СтВР , пренео је данас портал Noviny.sk .
Министар је казао да су о стању премијера након атентата извештавали политичари , а не лекари зато што " лекари нису желели да комуницирају јер су се плашили " .
" То је био атентат .
Нисте знали шта се тачно дешава , нисте знали како је до свега дошло " , додао је Калињак .
Према његовим речима , због свих околности је била донета одлука да се лекари не појављују у медијима .
Премијер Фицо изјавио је раније данас да је атмосфера у словачком друштву све напетија и да не искључује нови напад на њега , након покушаја атентата 15. маја прошле године , у којем је задобио тешке повреде опасне по живот , преноси Танјуг .
" Било је разних покушаја да нас угасе .
Било да је у питању дискредитација , оптужен сам четири пута , био сам на центиметар од затвора .
Упркос томе , победили смо на изборима .
Неки људи веома тешко подносе резултате демократских парламентарних избора , па се постепено развијала атмосфера док неко није рекао да ће узети ствар у своје руке и решити је " , рекао је Фицо у интервјуу словачкој телевизији ТА3 .
