Британска краљица Камила посетила споменик „Кула памти” поводом прославе Дана победе



Свет

Макови, симбол сећања у Великој Британији, постављени су у хиљадама како би формирали јарко црвену каскаду, која се слива из једног угла 950 година старе Беле куле на траву испод.
 „Они постају метафора за проливену крв свих оних који су погинули у рату”, рекао је дизајнер Том Пајпер. Британска влада је планирала низ догађаја уочи годишњице безусловне предаје нацистичке Немачке, која је ступила на снагу 8. маја 1945. године.
Нова комеморативна поставка од 30.000 керамичких макова следи претходну поставку из 2014. године, која је подсећала на животе изгубљене током Првог светског рата.
Лондонски Тауер, који се налази на северној обали реке Темзе, је норманска тврђава која је, као и многи делови Лондона, бомбардована током Другог светског рата.
Макови, које је направио уметник Пол Каминс, биће изложени до 11. новембра, преноси Танјуг.
