Жоти лекари саветовали да избегне путовање авионом
Фудбал
Диого Жота , португалски фудбалер који је погинуо у саобраћајној несрећи , путовао је кроз Шпанију ка луци Сантандер , одакле је требало да ухвати трајект за повратак у Енглеску како би се придружио тренинзима Ливерпула .
Жота је страдао заједно са братом Андреом у удесу који се догодио у ноћи између среде и четвртка код града Заморе .
Место несреће се налази свега десетак километара од границе са Португалијом , где је Жота боравио на одмору после свадбе коју је организовао пре 12 дана .
Током одмора Жота је подвргнут операцији на плућима због које су му доктори саветовали да избегне путовање авионом .
Због тога се Жота ка Ливерпулу , где је наступао за истоимени клуб , упутио моторним возилом на ком је наводно пукла гума приликом претицања .
Великом брзином возило је ударило у банкину , преврнуло се и изгорело у пламену који је однео и животе браће Жота .
Локални медији наводе да узрок удеса може бити и стање пута око места Сернадиља где се догађа велики број несрећа којима доприноси и кретање возила неприлагођеном брзином због бројних кривина и слабе виљивости током ноћи .
Претпоставља се да је Жота журио на трајект у Сантандеру којим је требало да отпутује у Енглеску јер је за понедељак био заказан почетак припрема његовог Ливерпула , преноси Спутњик .
