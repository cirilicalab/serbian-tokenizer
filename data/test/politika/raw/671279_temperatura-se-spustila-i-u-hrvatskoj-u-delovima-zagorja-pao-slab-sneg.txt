Температура се спустила и у Хрватској, у деловима Загорја пао слаб снег



Регион

У Хрватској се јутрос температура спустила за више од 10 степени у односу на суботу, а у деловима Загорја пао је снег, док је орканска бура погодила подручје под Велебитом.
У деловима Загорја, тачније у Крапини и околини, јутрос је падао слаб снег, пренео је портал Index.hr.
Метереолози за данас у Хрватској прогнозирају делимично сунчано време уз умерен до јак североисточни и северни ветар, док ће на Јадрану дувати јака бура с олујним ударима, а под Велебитом и орканским.
 Највиша дневна температура биће између пет и 10 степени, а на Јадрану између 10 и 15 степени, док се у вечерњим сатима очекује осетан пад температуре.
Отежан је саобраћај на бројним путевима широм земље.
 Коловози су местимично мокри, влажни и клизави, а могући су и одрони,  посебно у планинским областима и дуж Јадранске магистрале, па се возачима саветује опрез, смањење брзине и прилагођавање вожње условима на путу, преноси Танјуг.
