Некада тек у неким зрелим годинама пронађемо себе
Данијела Давидов - Кесар
Друштво
– Савршен живот имају они људи који имају дане када се „ распадају “ али знају да ће то проћи и да је то нормалан део живота .
Нема човека каквим год животом живео , какав год имао статус , колико год имао година , да нема лош дан или неки пораз у животу .
Што пре то прихватимо - живот је лакши – нагласио је Дизграм .
Он истиче да му значи када му неко каже да су његове мотивационе поруке утицале на то да неко промени живот , и има став да прошлост треба да оставимо у прошлости , да из ње научимо , али да је оставимо тамо где јој је место .
– Има хиљаде дефиниција среће .
Срећа је када успеш да нађеш мир у себи , и око себе .
Тек онда можеш да имаш срећу и са људима око себе .
Знам да је лако то рећи .
Ја тражим срећу у томе што путујем , често сам у природи , обожавам да гледам заласке сунца у земљама где боравим – додаје Дизграм .
Истиче и да никада није касно за промене у животу .
– Човек има планове и циљеве у животу .
Али , догоде се ствари на које човек нема утицаја .
Догоди се нешто да морате да почнете живот испочетка .
Некада људи тек у неким зрелим годинама пронађу себе .
Тада схвате да вреде , почну да раде ствари које их испуњавају … И ја сам прошао кроз то да сам схватио да нису све ствари за мене и да ми не дају све ствари енергију – рекао је Дизграм .
Гост нашег подкаста сматра да треба дати времена - времену .
– Када људи доживе пропаст брака или имају неку неуспешну љубав мисле да је то крај света , мисле да не вреде , да им се ништа позитивно неће догодити у животу , али када се све то мало смири онда почну да им се дешавају лепе ствари и углавном имају много бољи живот .
Тада схвате да их је оно што им се лоше дешавају ојачало , опаметило , да им је дало вољу и снагу да живе бољим животом – додао је Дизграм .
У животу се , каже , води мислима чувеног писца Ханса Кристијана Андерсена , који је рекао „ Путовати значи живети “ .
