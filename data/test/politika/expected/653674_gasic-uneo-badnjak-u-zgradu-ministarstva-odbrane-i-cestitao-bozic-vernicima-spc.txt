Гашић унео бадњак у зграду Министарства одбране и честитао Божић верницима СПЦ
Друштво
Министар одбране Братислав Гашић унео је данас бадњак у зграду Министарства одбране и том приликом честитао Божић свим верницима који тај празник славе по јулијанском календару .
Гашић је свим припадницима Министарства одбране и Војске Србије пожелео срећан Бадњи дан . 
„ Нека Бадње вече донесе здравље , радост и благостање у сваком тренутку .
Желим да наставе одлучно и предано , као и до сада , да извршавају све задатке чувајући мир и сигурност наше отаџбине ” , рекао је Гашић , саопштено је из Министарства добране .
Додао је да је важно неговати традицију српског народа и истакао да су припадници војске увек уз свој народ извршавајући одговорно све задатке које пред њих постави државно и војно руководство .
Уношењу бадњака присуствовали су вршилац дужности секретара Министарства одбране Небојша Николић и вршилац дужности помоћника министра за људске ресурсе Синиша Радовић , преноси Танјуг .
