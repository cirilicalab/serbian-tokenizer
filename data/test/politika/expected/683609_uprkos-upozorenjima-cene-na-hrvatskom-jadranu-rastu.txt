Упркос упозорењима цене на хрватском Јадрану расту
Регион
ЗАГРЕБ - Иако за пад броја туриста у првих пет месеци на хрватском Јадрану многи окривљују високе цене , оне не падају , већ напротив понегде чак и расту , уз уверавање да то не доноси штету и да ће туриста ипак бити .
Из Владе упозоравају да је то контрапродуктивно , а упозорење стиже и из Хрватске народне банке .
Гувернер истиче да због тога реална потрошња већ пада .
„ Лани смо вожњу таксијем од Пуле до Ровиња платиле 60 евра , а сада нас је стајала чак 120 евра .
Све је знатно поскупело ” , пожалила се ХРТ-у Мариа , гошћа из Шпаније .
Гошћа из Белгије казала је да је храна у Хрватској скупа , али је маникир упола јефтинији него у Белгији .
„ Све је поскупело ” , кратко је оценио гост из Немачке .
Чак се и наутичари жале .
У Сплиту је за јуни и јули закупљено мање везова .
„ Можемо приметити да наши гости све мање једу по ресторанима , све више кувају по бродовима .
Видимо по плинским боцама и по количини плина које им дајемо .
Све више времена проводе свих седам дана на броду , што није добро ни за наша пловила ни за батерије ” , истакла је Сара Доужан Жупановић , шефица Групације пружатеља услуга смештаја на пловилима при ХГК - ЖК Сплит .
Угоститељи се жале на више цене сировина , најма , режије … „ Мислим да су и вани цене исте као и код нас .
Постали смо Европа и радници су поскупели исто као и у Европи ” , сматра Антон Фариш , угоститељ из Ровиња .
Неки су рачунали на то да туристи неће штедети на малим задовољствима па су се и ту заиграли с ценама .
Кафа с млеком у хотелу с 5 звездица у Загребу кошта 3,5 евра .
Пуно у односу на кафић иза угла где кафа кошта 2,2 евра .
Али је и мало , у односу на цене у Опатији где ћете кафу с млеком у хотелу исте категорије платити чак шест евра .
Из Владе позивају туристички сектор на здрав разум .
„ Апелујем на мудрост и разум како нам се не би догодило да једну годину останемо без гостију због некаквих претеривања у том сектору ” , нагласио је министар привреде Анте Шушњар , преноси Танјуг .
Упозорење је стигло из из Хрватске народне банке : „ Понављам да смо имали дупло виши раст цена у задње три године од наших конкурената на Медитерану , да смо због тога почели губити удио на тржишту Медитерана у ноћењима и да нам реална потрошња већ пада ” , истакао је гувернер Хрватске народне банке Борис Вујчић .
И економисти примећују да су претерали у односу на конкуренцију .
„ Онда имате дискрепанцију - 50 одсто пораст цена и 15 одсто пораст куповне моћи оних који нама долазе .
И што се онда дешава ?
Ти туристи погледају лево и десно ” , рекао је економски аналитичар Младен Ведриш .
