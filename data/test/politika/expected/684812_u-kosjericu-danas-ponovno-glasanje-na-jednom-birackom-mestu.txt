У Косјерићу данас поновно гласање на једном бирачком месту
Политика
У Косјерићу ће данас бити одржано поновно гласање на једном бирачком месту на изборима за одборнике Скупштине општине Косјерић одржаним 8. јуна , а на којем је пресудом Вишег суда у Ужицу поништено гласање .
На основу одлуке Изборне комисије општине Косјерић од 22. јуна , избори ће бити поновљени на бирачком месту број 25 , у просторијама КЈП „ Елан ” , а поновно гласање одржаће се од 7 до 20 часова .
Према одлуци ОИК , коначан број бирача у општини Косјерић са правом гласа на поновљеним изборима на бирачком број 25 је 434 .
Виши суд у Ужицу донео је 19. јуна пресуду којом је усвојена жалба изборне листе „ Уједињени за Косјерић ” , поништено решење Изборне комисије општине Косјерић од 13. јуна и поништено гласање на бирачком месту број 25 на изборима за одборнике Скупштине општине Косјерић одржаним 08. јуна .
У Косјерићу су 8. јуна одржани локални избори , а према прелиминарним резултатима листа „ Не дамо Србију - Александар Вучић ” освојила је 3.686 гласова или 49,23 одсто гласова , односно 14 мандата , а листа '' Уједињени за Косјерић 3.635 гласова или 48 , 54 одсто , што је 13 мандата .
Трећа листа која је учествовала на изборима „ Руска странка - Србија у Бриксу , Слободан Николић ” освојила је 48 гласова , односно 0,64 одсто .
Скупштина Општине Косјерић има 27 одборничких места .
