Џикићева Грузија савладала Шпанију



Кошарка

Кошаркаши Грузије победили су данас селекцију Шпаније резултатом 83:69 у мечу првог кола групе Ц на Европском првенству у Лимасолу.
У селекцији Грузије, коју са клупе предводи српски тренер Александар Џикић, најбољи је био Александер Мамукелашвили са 19 поена, док је Гога Битазде додао 15.
У репрезентацији Шпаније, која је актуелни европски шампион, најбољи је био Хуанчо Ернангомез са 13 поена, док је Сантјаго Алдама убацио 12.
Преостала два меча првог кола групе Ц биће одиграна касније данас, а састаће се БиХ - Кипар (17.15 часова) и Грчка - Италија (20.30).
Кошаркаши Израела савладали су данас у Катовицама селекцију Исланда 83:71 у првом колу групе Д. Најефикаснији у репрезентацији Израела био је Роман Соркин са 31 поеном, док је Дени Авдија додао 20. У репрезентацији Исланда најбољи је биуо Елвар Фридриксон са 17 поена.
Преостали мечеви првог кола групе Д биће одиграни касније вечерас, а састаће се: Белгија - Француска (17) и Словенија - Пољска (20.30).
 
