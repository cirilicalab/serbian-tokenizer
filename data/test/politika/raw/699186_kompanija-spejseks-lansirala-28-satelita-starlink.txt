Компанија СпејсЕкс лансирала 28 сателита Старлинк



Економија

Ракета Фалкон 9 успешно је данас понела серију од 28 мини-сателита у орбиту да би попунила орбиталну констелацију глобалне мреже интернет покривености Старлинк, саопштила је компанија за развој СпејсЕкс.
Ракета је лансирана са лансирног комплекса 40 на ваздухопловној бази Кејп Канаверал на Флориди у суботу у 6 и 53 часова по локалном времену. Отприлике сат времена касније, сателити су се одвојили од другог степена лансирног возила и ушли у орбиту.
Након лансирања са Флориде, прва фаза лансирне ракете за вишекратну употребу, коришћена по 11. пут, извршила је контролисано вертикално слетање на платформу за дронове у Атлантском океану.
Од маја 2019. године компанија СпејсЕкс је лансирала више од 9.700 ових сателита као део пројекта Старлинк. Неки од њих су престали с радом или су деорбитирани. Преко 8.400 сателита је још увек оперативно у орбити.
СпејсЕкс планира да распореди орбиталну констелацију од 12.000 летелица, а на крају и 30.000, да би створио мрежу пуног обима која ће свима на Земљи обезбедити широкопојасни приступ интернету.
Укупна инвестиција у пројекат процењује се на 10 милијарди долара.
