Р. Српска : Преврнула се цистерна са бензином у насељу у Милићима
Регион
Цистерна са бензином преврнула се у канал у насељу Јоховац у Милићима , речено је у Полицијској управи Зворник .
Из полиције наводе да је возачу цистерне помоћ указана у милићком Дому здравља , а степен повреда за сада није познат .
Полицијској станици Милићи у 11.40 часова пријављено је да се цистерна преврнула на магистралном путу Милићи - Коњевић Поље .
Због полицијског увиђаја , саобраћај је потпуно обустављен на овој дионици пута , а возила се преусмјравају на алтернативне правце , пренела је РТРС .
Осим полиције , на терену су припадници милићке Ватрогасне јединице и еколошки инспектор .
Више информација биће познато након увиђаја .
Срна је јавила да бензин из цистерне цури по магистралном путу и кроз сливнике одлази у реку Јадар .
