Потписан уговор за канализацију у Шајкашу
Друштво
Министарка заштите животне средине Сара Павков потписала је уговор за изградњу 13,7 км канализационе мреже у Шајкашу , чиме ће се значајно унапредити заштита животне средине и решити вишедеценијски проблем у општини Тител .
“ Овај пројекат представља наставак изградње канализације у Шајкашу .
Након завршетка радова , целокупна територија насеља Шајкаш биће покривена канализационом мрежом , а канализација у овом месту ће гравитирати ка постројењу за пречишћавање отпадних вода , које ћемо градити у наредном периоду .
Пројекат изградње канализације је од великог значаја за заштиту животне средине у општини Тител и допринеће бољем квалитету живота грађана ” , навела је Павков .
Према њеним речима , ово је један од најважнијих , али не и једини пројекат који се реализује уз подршку Министарства заштите животне средине у овој општини .
Уз подршку Министарства заштите животне средине у претходном периоду реализовани су бројни зелени пројекти у Тителу , попут замене котларница у вртићу и згради општине , затим чишћења дивљих депонија , као и пројекти озелењавања и пошумљавања .
Министарка је најавила да ће њен ресор наставити да улаже у пројекте у Тителу који су важни за грађане .
“ Путем јавних конкурса Министарства , где је Тител кандидовао квалитетне пројекте , обезбеђена су средства за замену котларнице у вртићу ' Чуперак ' у Мошорину , чишћење дивље депоније у насељу Шајкаш и пошумљавања на путном правцу од Шајкаша ка Мошорину .
Позивам општинско руководство да остане проактивно , да наставе да кандидују пројекте и уверена сам да ћемо и у наредном периоду реализовати пројекте од значаја за заједницу ” , рекла је Павков .
