У Србији сутра претежно сунчано и топло , највиша температура до 24 степена
Друштво
У Србији ће сутра бити претежно сунчано и топло , уз јутарњу температуру од 0 до 8 и највишу дневну од 20 до 24 степена .
Према прогнози Републичког хидрометеоролошког завода , крајем дана и током ноћи на северу , западу и југозападу земље очекује се постепено наоблачење , понегде са слабом краткотрајном кишом .
Дуваће слаб и умерен ветар , увече и током ноћи у јужном Банату и доњем Подунављу у појачању , источни и југоисточни .
И у Београду ће сутра бити претежно сунчано и топло , са ветром слабим и умереним , југоисточним .
Јутарња температура у главном граду сутра ће се кретати од пет до осам степени , а највиша дневна биће око 23 степена .
Током ноћи у Београду очекује се постепено повећање облачности , али ће се задржати суво време .
Према изгледима времена за наредних седам дана - до недеље , 20. априла , биће променљиво облачно и топло , са највишом температуром у већини места од 20 до 26 степени , а у кошавском подручју и ветровито са јаким , на југу Баната и у доњем Подунављу повремено и олујним , југоисточним ветром .
У понедељак на северу , западу и југозападу , а од уторка и у целој земљи биће нестабилно време , местимично са краткотрајном кишом или пљуском .
Од суботе се очекује стабилизација , па се за наредни викенд очекује суво време са сунчаним интервалима , а у кошавском подручју и слабљење југоисточног ветра .
