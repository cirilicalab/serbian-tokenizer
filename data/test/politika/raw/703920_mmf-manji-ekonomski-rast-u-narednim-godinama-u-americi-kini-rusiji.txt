 ММФ: мањи економски раст у наредним годинама у Америци, Кини, Русији



Економија

Тако се прогноза економског раста у САД за 2025. годину креће на око 2,0 одсто, а у 2026. би то могло да могло да буде незнатно веће (2,1 одсто), што је приличан пад у односу на 2,8 одсто, колико је било прошле године.
И Кина ће имати мањи раст у поређењу са 2024, када је то било 5,0 одсто, па би ове године то требало да буде 4,8 одсто, а наредне 4,2 одсто. ММФ очекује драстичан пад привредног раста у Русији: са прошлогодишњих 4,3 одсто, на 0,6 одсто ове и 1,0 одсто наредне године.
С друге стране, благи раст очекује се у еврозони, Великој Британији и Јапану, али ће се ти проценти и даље кретати на око један одсто.
 Иначе, глобални економски раст успориће са 3,3 одсто у 2024. на 3,2 одсто у 2025. и на 3,1 одсто у 2026. години. Прогноза за ову годину је побољшана у односу на јул када је ММФ очекивао привредни раст од три одсто.
Светска економија пролази кроз период дубоких промена, а раст протекционизма, смањење међународне помоћи и строже имиграционе политике довели су до фрагментације глобалног тржишта, преноси Танјуг.
Након што су Сједињене Америчке Државе у фебруару 2025. увеле више царине, друге земље су реаговале узајамним мерама, а каснији договори донекле су ублажили притиске. Неизвесност остаје висока, нарочито у погледу стабилности и будућег привредног раста, додаје се у извештају ММФ
