Мандић : Осуђујућа пресуда Додику доноси политичку нестабилност у БиХ
Регион
ПОДГОРИЦА – Пресуда председнику Републике Српске не доприноси очувању Дејтона и доноси политичку нестабилност у БиХ , поручио је председник Скупштине Црне Горе Андрија Мандић , поводом осуђујуће неправоснажне пресуде коју је Суд БиХ данас изрекао Милораду Додику .
Мандић је на платформи Икс нагласио да су поштовање Дејтона и чување мира најважније ствари за БиХ и за регион .
" Различити погледи и тумачења не треба да буду разлог спутавања слободе избора грађана Републике Српске као и њиховог права да бирају и да буду бирани .
Основни демократски принцип је да само народ може некога изабрати или му не указати поверење и удаљити га са позиција одлучивања .
Кад год се тако нешто уради силом то није добро за демократију " , написао је Мандић .
Истиче да зато пресуда председнику Републике Српске непотребан преседан који у основи представља антидемократски чин и покушај да се путем силе некоме онемогући да се бави политиком и спроводи политику за коју је добио поверење народа .
" Надам се да ће релевантни чиниоци имати довољно међусобног разумевања да се ови проблеми реше са што мање штете по грађане уз уважавање основних људских права председника Додика која су оваквим поступањем угрожена " , навео је Мандић , преноси Танјуг .
