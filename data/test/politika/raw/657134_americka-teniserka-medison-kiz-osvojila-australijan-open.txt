Америчка тенисерка Медисон Киз освојила Аустралијан опен



Тенис

Америчка тенисерка Медисон Киз освојила је први гренд слем пехар у каријери пошто је у финалу Аустралијан опена победила Белорускињу Арину Сабаленку резултатом 2:1 (6:2, 2:6, 7:5) за два сата и четири минута.
 У првом сету Киз (29) је у раној фази направила два брејка, повела 4:1 и затим рутински привела сет крају и повела 1:0.
Сабаленка је узвратила у другом сету, направила је два брејка, лако изједначила на 1:1 и тако увела меч у трећи, одлучујући сет, преноси Танјуг.
У трећем сету није било брејка све до вођства Американке 6:5, кад је на сервис Сабаленке Киз искористилиа другу меч лопту и тако стигла до највећег успеха у каријери.
 Победници Аустралијан опена припао је чек на 2,1 милион евра, док је поражена инкасирала 1,15 милиона евра.
